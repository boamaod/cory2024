Cory Doctorow on olnud üks võtmeisikutest ülemaailmse infopoliitika debattide suunamisel koos väärikate mõttekaaslastega nagu Richard Stallman, Linus Torvalds, Lawrence Lessig ja Jon 'Maddog' Hall.

Lisaks dekaadide pikkusele poliitikakujunduse tööle Eletronic Frontier Foundationis ja arvutiteaduse külalisprofessoriks olemisele ühendkuningriigi Open Universitys on ta ka tunnustatud ulmekirjanik. Ses rollis peab ta Prima Vista kirjandusfestivalil 8. mail avaliku ettekande [pasatseenist väljatulemisest](https://kirjandusfestival.tartu.ee/program/suur-futuroloogiline-kongress-cory-doctorow-kanada-uhendkuningriik-usa/).

Meil on hea meel võõrustada teda kaks päeva  Tartu Ülikooli arvutiteaduse instituudis, et jätkata alustatud debatti ning küsida küsimusi.

Cory Doctorow juhatab arutelu uuesti sisse lühiettekandega _neljast jõust_, mille abil hoida tehnoloogiaettevõtteid kuritarvitustest --- nendeks on konkurents, regulatsioon, koosvõime ja jõustatud tööjõud. Ettekanne ja arutelu toimub inglise keeles ning seda modereerib [Ulrich Norbisrath](https://ulno.net/), oma küsimused võib saata juba ette [askcory@infoaed.ee](mailto:askcory@infoaed.ee).

Arutelu pealkiri _Arvutusvahendite enda kätte haaramine_ on Doctorow' viimase mitte-ilukirjandusliku teose [The Internet Con](https://craphound.com/internetcon/) alapealkiri ja tema Prima Vista kõne lõpuosas väljakäidud abinõu.

## Vaata ka

* [Kuidas tulla välja pasatseenist?](https://kirjandusfestival.tartu.ee/en/performers/cory-doctorow-usa/) (ettekanne [8. mail TÜ raamatukogus](https://kirjandusfestival.tartu.ee/program/suur-futuroloogiline-kongress-cory-doctorow-kanada-uhendkuningriik-usa/))
* [Pluralistic: Cory Doctorow' igapäevased lingid](https://pluralistic.net/) (vanakooli lingiblogi)
* [Cory Doctorow's craphound.com](https://craphound.com/) (isiklik veebisait)

----

_Arutelu toimub Tartu Ülikooli arvutiteaduse instituudi ja kultuuriuuringute instituudi koostoos. Lehel kasutatud foto [Speaker Cory Doctorow](https://flickr.com/photos/36976328@N04/32858497617) autor on CC BY-SA [Dominik Butzmann 2019](https://commons.wikimedia.org/wiki/File:Re_publica_faces_2019_(32858497617).jpg) ja sündmuse infokülje märgendteksti leiab [siit](https://github.com/boamaod/cory2024)._
