Cory Doctorow on olnud üks võtmeisikutest ülemaailmse infopoliitika debattide suunamisel koos väärikate mõttekaaslastega nagu Richard Stallman, Linus Torvalds, Lawrence Lessig ja Jon 'Maddog' Hall.

Lisaks dekaadide pikkusele poliitikakujunduse tööle Electronic Frontier Foundationis ja arvutiteaduse külalisprofessoriks olemisele ühendkuningriigi Open Universitys on ta ka tunnustatud ulmekirjanik. Ses rollis peab ta Prima Vista kirjandusfestivalil 8. mail avaliku ettekande [pasatseenist väljatulemisest](https://kirjandusfestival.tartu.ee/en/performers/cory-doctorow-usa/).

Meil on hea meel võõrustada teda kaks päeva hiljem Tartu Ülikooli arvutiteaduse instituudis, et jätkata alustatud debatti ning küsida küsimusi.

Cory Doctorow juhatab arutelu uuesti sisse lühiettekandega _neljast jõust_, mille abil hoida tehnoloogiahiidusid kuritarvitustest --- nendeks on konkurents, regulatsioon, koosvõime ja jõustatud tööjõud. Ettekanne ja arutelu toimub inglise keeles ning seda modereerib [Ulrich Norbisrath](https://ulno.net/), oma küsimused võib ette saata [askcory@infoaed.ee](mailto:askcory@infoaed.ee).

Arutelu pealkiri _Arvutusvahendite enda kätte haaramine_ on Doctorow' viimase mitte-ilukirjandusliku teose [The Internet Con](https://craphound.com/internetcon/) alapealkiri ja tema Prima Vista kõne lõpuosas väljakäidud abinõu.

## Vaata ka

* [Kuidas tulla välja pasatseenist?](https://kirjandusfestival.tartu.ee/en/performers/cory-doctorow-usa/) (ettekanne [K 8.05 kl 18](https://kirjandusfestival.tartu.ee/program/suur-futuroloogiline-kongress-cory-doctorow-kanada-uhendkuningriik-usa/))
* [Tänapäeva netimaailm on hoogsalt rämpsustumas](https://vikerraadio.err.ee/1609323437/huvitaja-taimetervise-uued-ohustajad-infoajastu-valjakutsed) (Vikerraadio, 8.05)
* [Võimusuhted on tehnoloogia puhul kõige olulisem asi](https://www.sirp.ee/s1-artiklid/c7-kirjandus/voimusuhted-on-tehnoloogia-puhul-koige-olulisem-asi/) (Sirp, 3.05)
* [Kas Internet "persereerub"?](https://www.isoc.ee/interneti-persereerumine/) (ülevaade ISOCi blogis, 1.05)
* [Veebipiraatlus ja Interneti roojastumine](https://www.err.ee/1609236390/oliver-laas-veebipiraatlus-ja-interneti-roojastumine) (tehnofilosoof Oliver Laas ERRis, 29.01)
* [Pluralistic: Daily links from Cory Doctorow](https://pluralistic.net/) (lingiblogi)
* [Cory Doctorow's Literary Works](https://craphound.com/) (enamasti allalaaditavad)

----

_Arutelu toimub Tartu Ülikooli arvutiteaduse instituudi ja kultuuriteaduste instituudi koostöös. Lehel kasutatud portree [Speaker Cory Doctorow](https://commons.wikimedia.org/wiki/File:Re_publica_faces_2019_(32858497617).jpg) autor on CC BY-SA [Dominik Butzmann 2019](https://dbutzmann.de/), sotsimeedia tunnuspiltide [Wired portrait 5-6](https://www.flickr.com/search/?content_types=0&min_taken_date=1602190800&max_taken_date=1602363599&tags=wired) autorid CC BY-SA [Julia Galdo ja Cody Cloud 2020](https://www.jucophoto.com/) ja sündmuse infokülje märgendteksti leiab [siit](https://github.com/boamaod/cory2024)._
